\documentclass[a4paper]{article}
\usepackage[utf8]{inputenc}
\usepackage[italian]{babel}

\def\CC{{C\nolinebreak[4]\hspace{-.05em}\raisebox{.4ex}{\tiny\bf ++}}}

\title{\textbf{Jump king}\\
\vspace{0.2cm}\normalsize Relazione del progetto per il corso di Programmazione\\
\normalsize Università di Bologna
}

\author{
  E. Argonni,
  O. Ayache,
  L. Peronese,
  S. Musiani
}

\date{2022 - 2023}

\begin{document}

\maketitle

\section{Introduzione}
\emph{Jump king} è un gioco platform a scorrimento verticale illimitato 
in grafica ASCII completamente realizzato in \CC. L'esecuzione del gioco 
avviene interamente all'interno di un terminale, dove è possibile eseguire tutte
le azioni necessarie attraverso la tastiera. Sono presenti diversi tipi di 
nemici e armi, queste ultime acquistabili in un apposito market tramite le 
monete raccolte durante la partita. Essendo centrale nel gameplay la meccanica 
di salto, è stata implementata quest'ultima in modo che si possa scegliere, in 
funzione del tempo di pressione dell'apposito tasto, la forza del salto. È stato
inoltre previsto un pannello per calibrare la tastiera in modo che l'esperienza
di gioco sia il più simile possibile su tutti i dispositivi in cui viene 
giocato.

\section{Spartizione dei ruoli}
Essendo il progetto sviluppato su più classi, è stato possibile lavorare 
parallelamente suddividendo il lavoro tra tutti i componenti del gruppo. Nello 
specifico la suddivisione è stata la seguente:
\begin{itemize}
  \item \emph{E. Argonni}: Implementazione della classe \texttt{Game}, ovvero la 
    classe più importante di tutto il gioco in quanto si interfaccia con tutte 
    le restanti classi. Grazie a essa infatti c'è una coesione tra tutte le 
    porzioni di codice sviluppate separatamente. Al suo interno è possibile 
    trovare la funzione che contiene il loop principale in cui si  svolge una 
    partita. \texttt{Menu} è la classe adibita alla gestione del menu iniziale 
    di gioco ed è inoltre responsabile dell'animazione a inizio gioco.
    \texttt{Save} è classe che si occupa di interagire con l'utente quando è 
    necessario salvare una partita. Si occupa però solo dell'aspetto grafico, 
    mentre la classe che esegue l'effettivo salvataggio su file è differente. 
    La \texttt{Settings} invece si occupa delle impostazioni: personalizzazione 
    dei tasti di gioco, calibrazione della tastiera e altre impostazioni 
    specifiche minori. Infine la classe \texttt{Statistcs} che si occupa di 
    tenere traccia della vita, delle monete e in generale delle statiche del 
    giocatore. (RIGHE: 1317)

  \item \emph{O. Ayache}: Implementazione delle classi \texttt{Screen} e 
    \texttt{Draw} che hanno il compito di nascondere completamente tutte le 
    funzioni di \texttt{ncurses}\footnote{\texttt{Ncurses} è la libreria esterna 
    usata per gestire la grafica su terminale del gioco} in due semplici e 
    comode classi in modo che tutte le classi avente necessità di disegnare 
    sullo schermo potessero semplicemente interfacciarsi a loro, senza usare 
    direttamente la libreria \texttt{ncurses}. Questo ha permesso di aggiungere 
    un livello di astrazione maggiore che nascondesse l'implementazione a basso 
    livello della libreria. La classe \texttt{Entity} è una generica entità nel
    gioco che grazie all'eredità fornita dal paradigma OOP è la classe padre di
    \texttt{Enemy}, \texttt{Coin} e \texttt{Bullet} che da sole sono già 
    autoesplicative. La classe \texttt{Market} si occupa di disegnare tutto il 
    menu relativo al negozio e di fornire all'utente un metodo facile per 
    l'acquisto di armi e abilità. Queste ultime sono rappresentate grazie a
    delle classi apposite: \texttt{Gun} e \texttt{Ability}. Infine la classe 
    \texttt{Events} si occupa della gestione delle e della loro integrazione con
    la partita. (RIGHE: 920)

  \item \emph{L. Peronese}: Implementazione delle mappe tramite la classe 
    \texttt{Map} insieme alle classi \texttt{Chunk} e \texttt{Platform}. Queste 
    ultime sono frammenti più piccoli che composti formano una mappa infinita  e 
    facilmente utilizzabile attraverso la classe apposita. Il salvataggio delle 
    partite, delle impostazioni, come i tasti personalizzati, e la calibrazione 
    è delegato alla classe \texttt{File}. Questa classe si occupa della 
    effettiva scrittura su disco ed è quindi invisibile all'utente in quanto 
    chiamata da altre classi. Inoltre si occupa di leggere i salvataggi quando 
    il gioco viene riaperto o è necessario caricare una partita precedentemente 
    salvata. La classe \texttt{Random} viene usata come interfaccia dalle altre
    classi in qualsiasi momento sia necessario generare numeri casuali per avere
    un luogo unico dove vengono gestiti i \emph{seed}. Per fare debug, in quanto
    lo \texttt{stdout} è occupato dalla grafica del gioco, è stata scritta la 
    libreria di funzioni \texttt{logs} che permettono di scrivere su file 
    stringhe arbitrarie. (RIGHE: 834)

  \item \emph{S. Musiani}: Implementazione della libraria di fisica per la 
    simulazione di oggetti, gravità, velocità e salti. Distinta del namespace 
    \texttt{phy} comprende le seguenti classi: \texttt{Point} per rappresentare 
    un punto su un piano bidimensionale; \texttt{PrecisesPoint} per 
    rappresentare un punto su un piano bidimensionale il più precisamente 
    possibile, cioè senza approssimazioni; \texttt{Vector} per la 
    rappresentazione di un vettore; \texttt{Body} per la simulazione di un 
    corpo che ha una posizione, una velocità e una accelerazione. Sono inoltre 
    presenti delle costanti nel file \texttt{constants.hpp}, come 
    l'accelerazione della gravità in gioco e delle funzioni per simulare le 
    collisioni tra oggetti nel file \texttt{collisions.cpp}. La scrittura della 
    classe \texttt{Manager} che tiene traccia e gestisce tutte le entità nel 
    gioco come monete, proiettili e nemici. Tiene traccia della loro morte, dei 
    loro movimenti e dei loro comportamenti, anche in relazione al giocatore. 
    Comunica inoltre con la classe per il salvataggio su file in modo da 
    memorizzare lo stato delle entità efficientemente.

    Essendo da specifiche proibito l'utilizzo della standar library di \CC\ e in
    particolare tutte le classi che facilitano l'allocazione di memoria e la 
    gestione di essa, sono state re-implementate le classi \texttt{string} e 
    \texttt{vector} in particolare entrambi sotto il namespace \texttt{nostd}. 
    Esse fanno quello che ci si aspetta e sono una implementazione personale 
    delle classi di libreria. La classe \texttt{string} è stata realizzata con 
    \emph{L. Peronese}. (RIGHE: 1436)
\end{itemize}

\section{Scelte implementative}
\subsection{Screen e Draw}
Per semplificare il più possibile le operazioni di disegno su schermo e in 
generale tutto quello che riguardasse la grafica sono state create queste due
classi per nascondere completamente la libreria \texttt{ncurses}. In particolare
la classe \texttt{Screen} implementa solo le operazioni base che si possono fare
su uno schermo come inizializzarlo, cancellarlo, impostarne la dimensione ecc.
La classe è creata in modo che tutte le volte che un oggetto \texttt{Screen} 
viene creato automaticamente un nuova finestra di \texttt{ncurses} viene 
allocata.

La classe \texttt{Draw} estende \texttt{Screen} ereditando tutti i metodi base
per gestire lo schermo, ma implementando a sua volta tutti i metodi necessari 
per disegnare. In particolare quelli necessari per scrivere a schermo stringhe, 
interi o semplici caratteri. Vengono inoltre forniti metodi per disegnare figure 
quali linee e rettangoli. Sono presenti anche i metodi per disegnare la mappa, 
il giocatore e tutti i tipi di entità quali nemici, proiettili e monete.

\subsection{Market, Ability, Gun e Events}
Le armi, allo stesso modo delle abilità, sono rappresentate da una classe 
specifica, rispettivamente \texttt{Gun} e \texttt{Ability}, dove vengono
differenziate per i parametri al loro intero. Per esempio il nome, il costo e il 
tempo di ricarica di un'arma. Questo permette di implementare una sola volta 
tutte le funzioni che necessitano di avere in input armi o abilità e fare i 
controlli necessari per distinguerle al loro intero.

Eventes è la classe che gestisce le abilità e il loro tempo di ricarica. Queste
ultime, infatti, dopo essere acquistate rimangono al giocatore, che però le può
utilizzare solo successivamente a ogni periodo di ricarica. Una barra in alto a
destra nella schermata di gioco mostra se si può utilizzare l'abilità, se si sta
scaricando o se si sta caricando.

\end{document}
